# 🧠 Tasca 01: Gestor de Contrasenyes

## 🔔 Breu descripció

**Alerta!!** EverPia ha estat atacada per ciberdelinqüents.  
La consultora on esteu de becaris ha patit una **fuita d’informació (data breach)** i informació confidencial sobre un projecte en desenvolupament està ara en mans de delinqüents que amenacen amb publicar-la si no es paga un rescat.

Això ha causat una gran alarma dins la companyia i s’ha creat un **comitè de crisi** per gestionar la situació.  
La investigació interna ha revelat que **un dels comptes tècnics va ser compromès a causa de l'ús d'una contrasenya feble o reutilitzada.**

Com a resposta a aquesta crisi, la **Direcció Tècnica** ha emès una directriu:  
> Tot el personal tècnic ha de començar a utilitzar un **gestor de contrasenyes validat** per garantir l'ús de credencials úniques i robustes.  

Se us encarrega la tasca d'avaluar les opcions i crear la documentació necessària per a la formació del personal.

---

## 🧩 Fase 1: Anàlisi i Justificació (Document d'Informe)

Heu de redactar un **informe tècnic** que justifiqui la decisió de la Direcció i compari les opcions disponibles.

### Contingut obligatori:

### 🔹 Introducció i Justificació
- Explicació de **per què les contrasenyes febles o reutilitzades són un risc crític** per a l'empresa (atacs de diccionari, *credential stuffing*, etc.).  
- Descripció de **la funció crucial d'un gestor de contrasenyes** per mitigar aquests riscos.

### 🔹 Comparativa Tècnica
Realitzeu una **taula comparativa detallada** entre:

**Bitwarden (Alternativa Online / Núvol):**
- Sincronització entre dispositius.
- Model de seguretat (*xifratge end-to-end*).
- Facilitat d'accés multi-dispositiu.
- Cost / model freemium.

**KeePassX / KeePassXC (Alternativa Offline / Escriptori):**
- Emmagatzematge local de l'arxiu (KDBX).
- Independència del núvol.
- Model *open source*.
- Portabilitat de l'arxiu.

### 🔹 Avantatges i Inconvenients
Resumiu els principals **pros i contres de cada model (online vs offline)** des del punt de vista de:
- Seguretat
- Usabilitat
- Continuïtat del negoci

### 🔹 Recomanació
Concloeu l’informe escollint **l’eina més adequada** per al personal tècnic de l’empresa i **justifiqueu la vostra elecció.**

---

## 🧭 Fase 2: Guia d'Ús Tècnica (Manual Operatiu)

Utilitzant l’eina seleccionada a la Fase 1 (**Bitwarden**, **KeePassX**, o similar), heu de crear una **Guia d’Ús per a l’Equip Tècnic**, amb captures de pantalla i passos detallats.

### Contingut obligatori:

1. **Instal·lació i Configuració Inicial**
   - Descàrrega, instal·lació i creació del compte mestre o BBDD principal.

2. **Generació de Contrasenyes Segures**
   - Com utilitzar el generador de contrasenyes (longitud, caràcters especials, etc.).

3. **Exemples d'Ús i Emplenament Automàtic**
   - Com desar una credencial d’un compte de correu electrònic.
   - Com desar una credencial d’una aplicació o servei web.
   - Com utilitzar l’extensió del navegador per emplenar automàticament.

4. **Gestió de Còpies de Seguretat (Backup)**
   - Com fer una còpia de seguretat de l’arxiu (KDBX en KeePass o exportació en Bitwarden).
   - Recomanació per emmagatzemar la còpia de forma segura (clau USB xifrada o núvol xifrat).

---

## 📂 Estructura del lliurament

Dins del repositori del **projecte-3**, heu de crear una carpeta anomenada **`tasca01`**, que contingui:


